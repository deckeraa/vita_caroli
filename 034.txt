Sed cum coepissent aciē cōnflīgere, statim
Terga dedit, numerō Francōrum territa grandī.
Accēpit tunc Westfālōs in dēditiōnem.
Prōgressusque dehinc, Wisuram pervēnit ad amnem,
Atque diēs aliquot mānsit staciōne locāta.
Angariōs sed et Ostfālhōs ad sē venientēs
Prōmissam firmāre fidem, quā sēmet eīdem
Subiectōs fore spondēbant, animōque fidēlēs,
Obsidibusque datīs sacrāmentīsque coēgit.
Hīs gestīs rēx Wormaciam remeāvit ad urbem.
