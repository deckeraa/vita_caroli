Cumque Pyrēnēī regressus ad intima saltūs,
Mīlite cum lassō callēs trānscenderet artōs
Īnsidiās eius summō sub vertice montis
Tendēre Wascōnēs ausī, nova praelia temptant.
Dēnique postrēmōs populī rēgālis adortī,
Missilibus prīmō sternunt ex collibus altīs,
Et Francōs, quamvīs armīs animīsque priōrēs,
Impār fēcit et angustus locus īnferiōrēs.
Rēx iam praecessit, tardumque remānserat agmen.
Cūra vehendārum quod rērum praepediēbat.
Fit pavor hinc exercitibus, subitōque tumultū
Turbantur, victrīx latrōnum turba nefandā
Ingentem rapuit praedam, plūrēsque necāvit.
