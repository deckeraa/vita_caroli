Tunc Sarrācēnūs quīdam pervēnerat illūc,
Nōmine quī patriō dictus fuit Ībinalarbī.
Hic cum nōn paucīs sociīs ac cīvibus, ipsum
Quī comitābantur, fīnēs regiōnis Hibērae
Linquentem, Carolō sē dēdidit, ac simul urbēs,
Rēx Sarrācēnūs quibus hunc praefēcerat ōlim.
Ob hōc Saxonum tandem regiōne relicta,
Gallica rēgna petit; post haec Aquītānia rēgem
Īnsignem Carolum tenet ad paschālia fēsta.
