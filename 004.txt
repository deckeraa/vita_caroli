Dēnique Westfalōs vocitant in parte manentēs
Occiduā, quōrum nōn longē terminus amne
Ā Rhēnō distat; regiōnem sōlis ad ortum
Inhabitābant Osterliudī, quōs nōmine quīdam
Ostvalos aliō vocitant, cōnfīnia quōrum
Īnfestant coniūncta suīs gēns perfida Sclāvī.
Inter praedictōs mediā regiōne morantur
Angariī, populus Saxonum tertius; hōrum
Patria Francōrum terrīs sotiātur ab austrō,
Ōceanōque eadem coniungitur ex aquilōne.
