Hoc rēx Hispānīs didicit regressus ab hōrīs.
Tunc orientālēs Francōs nōn Alamannōs
Obvia ferre iubet statim Saxonibus arma.
Quōs cum iam patriam redeuntēs īnsequerentur,
In Baddanfeldun sīc est locus ille vocātus
Ādernam iuxtā fluvium cōnstanter in ipsōs
Irruerant, nūtūque Deī quem crīmina tanta
In populō commissa suō dampnāre decēbat,
Saxonēs tanta cecidērunt strāge perēmptī,
Ut dē praegrandī superessent agmine paucī.
