Tum quia praecipuō semper flagrābat amōre
Petrī, quī summē praeclārus apostolus extat,
Ipsīus Rōmae dēcrēvit līmina sāncta
Querēre, vōta precēsque Deō persolvēre cūrāns.
Atque citus properāns, assūmptā coniuge sēcum
Et natīs, urbem pervēnerat ad Tīcīnēnsem,
In quā nātālis Dominī fēstum celebrāvit.
Hic igitur statuī prīmae cum fīne decadis
Annōrum Carolī, postquam rēx coeperat esse
Francōrum sōlus, prīmum fīnīre libellum,
Vīribus ut parvīs requiēs sōlātia praestet.
